# 中国诗词

## 汉 乐府民歌 长歌行
青青园中葵，朝露待日晞。阳春布德泽，万物生光辉。常恐秋节至，焜黄桦木衰。百川东到海，何时复西归。少壮不努力，老大徒伤悲。

## 汉 乐府民歌 君子行
君子防未然，不处嫌疑间。瓜田不纳履，李下不整冠。嫂叔不亲授，长幼不比肩。老谦得其炳，和光甚独难。周公下白屋，吐哺不及餐。一沐三握发，后世称圣贤。

## 魏 曹操 短歌行
对酒当歌，人生几何？譬如朝露，去日苦多。慨当以慷，忧思难忘。何以解忧？唯有杜康。青青子衿，悠悠我心。但为君故，沉吟至今。呦呦鹿鸣，食野之苹。我有嘉宾，鼓瑟吹笙。明明如月，何时可掇？忧从中来，不可断绝。越陌度阡，枉用相存。契阔谈宴，心念旧恩。月明星稀，乌鹊南飞，绕树三匝，何枝可依？山不厌高，海不厌深。周公吐哺，天下归心。

## 魏 曹操 观沧海
东临碣石，以观沧海。水何澹澹，山岛竦峙。树木丛生，百草丰茂。秋风萧瑟，洪波涌起。日月之行，若出其中；星汉灿烂，若出其里。幸甚至哉，歌以咏志。

## 魏 曹操 龟虽寿
神龟虽寿，猷有竟时。腾蛇乘雾，终为土灰。老骥伏枥，志在千里；烈士暮年，壮心不已。盈缩之期，不但在天；养怡之福，可得永年。幸甚至哉，歌以咏志。

## 魏 曹丕 燕歌行
秋风潇洒天气凉，草木摇落露为霜。群燕辞归雁南翔，念君客游思断肠。慊慊思归恋故乡，君何淹留寄他方？贱妾茕茕守空房，忧来思君不敢忘，不觉泪下沾衣裳。援琴鸣弦发清商，短歌微吟不能长。明月皎皎照我床，星汉西流夜未央。牵牛织女摇踵望，尔独何辜限河梁？

## 魏 曹植 七步诗
煮豆持作羹，漉菽 (lu shu) 以为汁。萁在釜下燃，豆在釜中泣。本是同根生，相煎何太急？

## 晋 陶渊明 归园田居
少无适俗韵，性本爱丘山。误落尘网中，一去三十年。羁鸟恋旧林，池鱼思故渊。开荒南野际，守拙归田园。方宅十余亩，草屋八九间。榆柳荫后檐，桃李罗堂前。暧暧远人村，依依墟里烟。狗吠深巷中，鸡鸣桑树巅。户庭无尘杂，虚室有余闲。久在樊笼里，复得返自然。

## 晋 陶渊明 归园田居
种豆南山下，草盛豆苗稀。晨兴理荒秽，带月荷锄归。道狭草木长，夕露沾我衣。衣沾不足惜，但使愿无违。

## 晋 陶渊明 饮酒
结庐在人境，而无车马喧。问君何能尔，心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。

## 晋 陶渊明 杂诗
人生无根蒂，飘如陌上尘。分散逐风转，此已非常身。落地为兄弟，何必骨肉亲？得欢当作乐，斗酒聚比邻。盛年不重来，一日难再晨。及时当勉励，岁月不待人。

## 晋 陶渊明 读《山海经》
精卫衔微木，将以填沧海。刑天舞干戚，猛志固常在。同物既无虑，化去不复悔。徒设在昔心，良辰讵可待。

## 南朝宋 鲍照 拟行路难
对案不能食，拔剑击柱长叹息。丈夫生世会几时，安能蹀躞垂羽翼？弃置罢官去，还家在亲侧。弄儿床前戏，看妇机中织。自古圣贤尽贫贱，何况我辈孤且直。

## 南朝梁 王籍 如若耶溪
艅艎何泛泛，空水共悠悠。阴霞生远岫，阳景逐回流。蝉噪林逾静，鸟鸣山更幽。此地动归念，长年悲倦游。

## 北朝 乐府民歌 木兰诗
唧唧复唧唧，木兰当户织。不闻机杼声，惟闻女叹息。问女何所思？问女何所忆？女亦无所思，女亦无所忆。昨夜见军帖，可汗大点兵。军书十二卷，卷卷有爷名。阿爷无大儿，木兰无长兄。愿为市鞍马，从此替爷征。东市买骏马，西市买鞍鞯。南市买辔头，北市买长鞭。旦辞爷娘去，暮宿黄河边。不闻爷娘唤女声，但闻黄河流水鸣溅溅。旦辞黄河去，暮至黑山头。不闻爷娘唤女声，但闻燕山胡骑鸣啾啾。

万里赴戎机，关山度若飞。朔气传金柝，寒光照铁衣。将军百战死，壮士十年归。归来见天子，天子坐明堂。策勋十二转，赏赐百千强。可汗问所欲，“木兰不用尚书郎。愿借明驼千里足，送儿还家乡。”

爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床。脱我战时袍，著我旧时装。当窗理云鬓，对镜贴花黄。出门看伙伴，伙伴皆惊慌。同行十二年，不知木兰是女郎。雄兔脚扑朔，雌兔眼迷离。双兔傍地走，安能辨我是雄雌？

## 北朝 乐府民歌 敕勒歌
敕勒川，阴山下。天似穹庐，笼盖四野。天苍苍，野茫茫，风吹草低见牛羊。

## 唐 虞世南 蝉
垂矮饮清露，流响出疏桐。居高声自远，非是藉秋风。

## 唐 骆宾王 咏鹅
鹅，鹅，鹅，曲项向天歌。白毛浮绿水，红掌拨清波。

## 唐 骆宾王 一睡送人
此地别燕丹，壮士发冲冠。昔时人已没，今日水犹寒。

## 唐 神秀 偈语
身是菩提树，心如明镜台；时时勤拂拭，勿使惹尘埃。

## 唐 慧能 偈语
菩提本无树，明镜亦非台；本来无一物，何处惹尘埃？

## 唐 杜审言 和晋陵陆丞早春游望
独有宦游人，偏惊物候新。云霞出海曙，梅柳渡江春。淑气催黄鸟，晴光转绿苹。忽闻歌古调，归思欲沾巾。

## 唐 王勃 滕王阁诗
滕王高阁临江渚，佩玉鸣鸾罢歌舞。画栋朝飞南浦云，珠帘暮卷西山雨。闲云潭影日悠悠，物换星移几度秋。阁中帝子今何在？槛外长江空白流。

## 唐 王勃 送杜少府之任蜀州
城阙辅三秦，风烟望五津。与君离别意，同是宦游人。海内存知己，天涯若比邻。无为在歧路，儿女共沾巾。

## 唐 杨炯 从军行
烽火照西京，心中自不平。牙璋辞凤阙，铁骑绕龙城。雪暗凋旗画，风多杂鼓声。宁为百夫长，胜作一书生。

## 唐 贺知章 咏柳
碧玉妆成一树高，万条垂下绿丝绦。不知细叶谁裁出，二月春风似剪刀。

## 唐 贺知章 回乡偶书
少小离家老大回，乡音无改鬓毛衰。儿童相见不相识，笑问客从何处来？

## 唐 贺知章 回乡偶书
离别家乡岁月多，近来人事半消磨。唯有门前镜湖水，春风不改旧时波。

## 唐 张若虚 春江花月夜
春江潮水连海平，海上明月共潮生。滟滟随波千万里，何处春江无月明。江流宛转绕芳甸，月照花林皆似霰。空里流霜不觉飞，汀上白沙看不见。江天一色无纤尘，皎皎空中孤月轮。江畔何人初见月？江月何年初照人？人生代代无穷己，江月年年只相似。不知江月待何人，但见长江送流水。白云一片去悠悠，青枫浦上不胜愁。谁家今夜扁舟子？何处相思明月楼？可怜楼上月徘徊，应照离人妆镜台。玉户帘中卷不去，捣衣砧上拂还来。此时相望不相闻，愿逐月华流照君。鸿雁长飞光不度，鱼龙潜跃水成文。昨夜闲潭梦落花，可怜春半不还家。江水流春去欲尽，江潭落月复西斜。斜月沉沉藏海雾，碣石潇湘无限路。不知乘月几人归，落月摇情满江树。

## 唐 陈子昂 登幽州台歌
前不见古人，后不见来者。念天地之悠悠，独怆然而涕下。

## 唐 张九龄 望月怀远
海上生明月，天涯共此时。情人怨遥夜，竟夕起相思！灭烛怜光满，披衣觉露滋。不堪盈手赠，还寝梦佳期。

## 唐 王之涣 凉州词
黄河远上白云间，一片孤城万仞山。羌笛何须怨杨柳？春风不度玉门关。

## 唐 王之涣 登鹳雀楼
白日依山尽，黄河入海流。欲穷千里目，更上一层楼。

## 唐 孟浩然 望洞庭湖赠张丞相
八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，空有羡鱼情。

## 唐 孟浩然 过故人庄
故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。

## 唐 孟浩然 春晓
春眠不觉晓，处处闻啼鸟。夜来风雨声，花落知多少。

## 唐 孟浩然 宿建德江
移舟泊烟渚，日暮客愁新。野旷天低树，江清月近人。

## 唐 王翰 凉州词
葡萄美酒夜光杯，欲饮琵琶马上催。醉卧沙场君莫笑，古来征战几人回！

## 唐 王湾 次北固山下
客路青山外，行舟绿水前。潮平两岸阔，风正一帆悬。海日生残夜，江春入旧年。乡书何处达，归雁洛阳边。

## 唐 王昌龄 从军行
青海长云暗雪山，孤城遥望玉门关。黄沙百战穿金甲，不破楼兰终不还！

## 唐 王昌龄 从军行
大漠风尘日色昏，红旗半卷出辕门。前军夜战洮河北，已报生擒土谷浑。

## 唐 王昌龄 出塞
秦时明月汉时关，万里长征人未还。但使龙城飞将在，不教胡马度阴山！

## 唐 芙蓉楼送辛渐
寒雨连江夜入吴，平明送客楚山孤。洛阳亲友如相问，一片冰心在玉壶。

## 唐 王昌龄 闺怨
闺中少妇不知愁，春日凝妆上翠楼。忽见陌头杨柳色，悔教夫婿觅封侯。

## 唐 王维 山居秋暝
空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。

## 唐 王维 鸟鸣涧
人闲桂花落，夜静春山空。月出惊山鸟，时鸣春涧中。

## 唐 王维 杂诗
君自故乡来，应知故乡事。来日绮窗前，寒梅著花未？

## 唐 王维 相思
红豆生南国，春来发几枝？愿君多采撷，此物最相思。

## 唐 王维 少年行
新丰美酒斗十千，咸阳游侠多少年。相逢意气为君饮，系马高楼垂柳边。

## 唐 王维 送元二使安西
渭城朝雨邑轻尘，客舍青青柳色新。劝君更尽一杯酒，西出阳关无故人。

## 唐 王维 使至塞上
单车欲问边，属国过居延。征蓬出汉塞，归雁入胡天。大漠孤烟直，长河落日圆。萧关逢候骑，都护在燕然。

## 唐 王维 鹿柴
空山不见人，但闻人语响。返景入深林，复照青苔上。

## 唐 王维 竹里馆
独坐幽篁里，弹琴复长啸。深林人不知，明月来相照。

## 唐 李白 静夜思
床前明月光，疑是地上霜。举头望明月，低头思故乡。

## 唐 李白 望庐山瀑布
日照香炉生紫烟，遥看瀑布挂前川。飞流直下三千尺，疑是银河落九天。

## 唐 李白 早发白帝城
朝辞白帝彩云间，千里江陵一日还。两岸猿声啼不住，轻舟已过万重山。

## 唐 李白 渡荆门送别
渡远荆门外，来从楚国游。山随平野尽，江入大荒流。月下飞天镜，云生结海楼。仍怜故乡水，万里送行舟。

## 唐 李白 将进酒
君不见，黄河之水天上来，奔流到海不复回。
君不见，高堂明镜悲白发，朝如青丝暮成雪。
人生得意须尽欢，莫使金樽空对月。
天生我材必有用，千金散尽还复来。
烹羊宰牛且为乐，会须一饮三百杯！
岑夫子，丹丘生，将进酒，杯莫停！
与君歌一曲，请君为我倾耳听。
钟鼓馔玉不足贵，但愿长醉不复醒！
古来圣贤皆寂寞，惟有饮者留其名！
陈王昔时宴平乐，斗酒十千恣欢谑。
主人何为言少钱？径须沽取对君酌。
五花马，千金裘，呼儿将出换美酒，与尔同消万古愁！

## 唐 李白 行路难
金樽请求斗十千，玉盘珍羞直万钱。
停杯投箸不能食，拔剑四顾心茫然。
欲度黄河冰涩川，将登太行雪满山。
闲来垂钓碧溪上，忽复乘舟梦日边。
行路难，行路难！多歧路，今安在！
长风破浪会有时，直挂云帆济沧海。

## 唐 李白 关山月
明月出天山，苍茫云海间。长风几万里，吹度玉门关。汉下白登道，胡窥青海湾。由来征战地，不见有人还。戍客望边色，思归多苦颜。高楼当此夜，叹息未应闲。

## 唐 李白 秋浦歌
白发三千丈，离愁似个长。不知明镜里，何处得秋霜？

## 唐 李白 赠汪伦
李白乘舟将欲行，忽闻岸上踏歌声。桃花潭水深千尺，不及汪伦送我情。

## 唐 李白 闻王昌龄左迁龙标遥有此寄
杨花落尽子规啼，闻道龙标过五溪。我寄愁心与明月，随风直到夜郎西。

## 唐 李白 黄鹤楼送孟浩然之广陵
故人西辞黄鹤楼，烟花三月下扬州。孤帆远影碧空尽，唯见长江天际流。

## 唐 李白 送友人
青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。

## 唐 李白 宣称谢楼钱别笑叔书云
弃我去者，昨日之日不可留。乱我心者，今日之日多烦忧！长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天揽明月。抽刀断水水更流，举杯消愁愁更愁。人生在世不称意，明朝散发弄扁舟。

## 唐 李白 把酒问月
青天有月来几时，我今停杯一问之。
人攀明月不可得，月行却与人相随。
皎如飞镜临丹阙，绿烟会尽情挥发。
但见宵从海上来，宁知晓向云间没。
白兔捣药秋复春，嫦娥孤栖与谁邻。
今人不见古时月，今月曾经照古人。
古人今人若流水，共看明月皆如此。
唯愿当歌对酒时，月光长照金樽里。

## 唐 李白 登金陵凤凰台
凤凰台上凤凰游，凤去台空江自流。
吴宫花草埋幽径，晋代衣冠成古丘。
三山半落青天外，二水中分白鹭洲。
总为浮云能蔽日，长安不见使人愁。

## 唐 李白 望天门山
天门中断楚江开，碧水东流至此回。两岸青山相对出，孤帆一片日边来。

## 唐 李白 月下独酌
花间一壶酒，独酌无相亲。
举杯邀明月，对影成三人。
月既不解饮，影徒随我身。
暂伴月将影，行乐须及春。
我歌月徘徊，我舞影零乱。
醒时同交欢，醉后各分散。
永结无情游，相期邈云汉。

## 唐 李白 独坐敬亭山
众鸟高飞尽，孤云独去闲。相看两不厌，只有敬亭山。

## 唐 崔颢 黄鹤楼
昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是，烟波江上使人愁。

## 唐 崔颢 长干行二手
君家何处住，妾住在横塘。停船暂借问，或恐是同乡。

家临九江水，来去九江侧。同是长干人，生小不相识。

## 唐 高适 别董大
十里黄云白日曛，北风吹雁雪纷纷。莫愁前路无知己，天下谁人不识君。

## 唐 常建 题破山寺禅院
清晨入古寺，初日照高林。曲径通幽处，禅房花木深。山光悦鸟性，潭影空人心。万籁此俱寂，惟闻钟磬音。

## 唐 刘长卿 逢雪宿芙蓉山主人
日暮苍山远，天寒白屋贫。柴门闻犬吠，风雪夜归人。

## 唐 张旭 桃花溪
隐隐飞桥隔野烟，石矶西畔问渔船。桃花尽日随流水，涧在清溪何处边？

## 唐 杜甫 望岳
岱宗夫如何，齐鲁青未了。造化钟神秀，阴阳割昏晓。荡胸生层云，决眦入归鸟。会当凌绝顶，一览众山小。

## 唐 杜甫 春日忆李白
白也诗无敌，飘然思不群。清新庾开府，俊逸鲍参军。渭北春天树，江东日暮云。何日一樽酒，重与细论文。

## 唐 杜甫 饮中八仙歌
知章骑马似乘船，眼花落井水底眠。
汝阳三斗始朝天，道逢麴车口流涎。
恨不移封向酒泉，左相日兴费万钱。
饮如长鲸吸百川，衔杯乐圣称避贤。
宗之潇洒美少年，举觞白眼望青天。
皎如玉树临风前，苏晋长斋绣佛前。
醉中往往爱逃禅，李白一斗诗百篇。
长安市上酒家眠，天子呼来不上船。
自称臣是酒中仙，张旭三杯草盛传。
脱帽露顶王公前，挥毫落纸如云烟。
焦遂五斗方卓然，高谈阔论惊四筵。

## 唐 杜甫 前出塞
挽弓当挽强，用箭当用长。射人先射马，擒贼先擒王。
杀人亦有限，列国自有疆。苟能制侵陵，岂在多杀伤。

## 唐 杜甫 绝句
两个黄鹂鸣翠柳，一行白鹭上青天。窗含西岭千秋雪，门泊东吴万里船。

## 唐 杜甫 贫交行
翻手作云覆手雨，纷纷轻薄何须数。君不见管鲍贫时交，此道今人弃如土。

## 唐 杜甫 春望
国破山河在，城春草木深。感时花溅泪，恨别鸟惊心。
烽火连三月，家书抵万金。白头搔更短，浑欲不胜簪。

## 唐 杜甫 月夜忆舍弟
戍鼓断人行，边秋一雁声。露从今夜白，月是故乡明。有弟皆分散，无家问死生。寄书长不达，况乃未休兵。

## 唐 杜甫 蜀相
丞相祠堂何处寻？锦官城外柏森森。映阶碧草自春色，隔叶黄鹂空好音。
三顾频烦天下计，两朝开济老臣心。出师未捷身先死，长使英雄泪满襟。

## 唐 杜甫 春夜喜雨
好雨知时节，当春乃发生。随风潜入夜，润物细无声。
野径云俱黑，江船火独明。晓看红湿处，花重锦官城。

## 唐 杜甫 茅屋为秋风所破歌
八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。南村群童欺我老无力，忍能对面为盗贼。公然抱茅入竹去，唇焦口燥呼不得，归来倚杖自叹息。俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！安得广厦千万间，大庇天下寒士俱欢颜，风雨不动安如山！呜呼，何时眼前突兀见此屋，吾庐独破受冻死亦足！

## 唐 杜甫 赠花卿
锦城丝管日纷纷，半入江风半入云。此曲只应天上有，人间难得几回闻？

## 唐 杜甫 江畔独步寻花
黄四娘家花满蹊，千朵万朵压枝低。留连戏蝶时时舞，自在娇莺恰恰啼。

## 唐 杜甫 戏为六绝句
王杨卢骆当时体，轻薄为文哂未休。尔曹身与名俱灭，不废江河万古流。

## 唐 杜甫 闻官军收河南河北
剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，却下襄阳向洛阳。

## 唐 杜甫 绝句
江碧鸟逾白，山青花欲燃。今春看又过，何日是归年？

## 唐 杜甫 登高
风急天高猿啸哀，渚清沙白鸟飞回。无边落木萧萧下，不尽长江滚滚来。
万里悲秋常作客，百年多病独登台。艰难苦恨繁霜鬓，潦倒新停浊酒杯。

## 唐 杜甫 绝句
迟日江山丽，春风花草香。泥融飞燕子，沙暖睡鸳鸯。

## 唐 杜甫 江南逢李龟年
岐王宅里寻常见，崔九堂前几度闻。正是江南好风景，落花时节又逢君。

## 唐 岑参 走马穿行奉送大夫出师西征
君不见走马川行雪海边，平沙莽莽黄入天。轮台九月风夜吼，一川碎石大如斗，随风满地石乱走。匈奴草黄马正肥，金山西见烟尘飞，汉家大将西出师。将军金甲夜不脱，半夜行军戈相拨，风头如刀面如割。马毛带雪汗气蒸，五花连钱旋作冰，幕中草檄砚水凝。虏骑闻之应胆慑，料知短兵不敢接，车师西门伫献捷。

## 唐 岑参 凉州馆中与诸判官夜集
弯弯月出挂城头，城头月出照凉州。凉州七里十万家，胡人半解弹琵琶。琵琶一曲肠堪断，风萧萧兮夜漫漫。河西幕中多故人，故人别来三五春。花门楼前见秋草，岂能贫贱相看老。一生大笑能几回，斗酒相逢须醉倒。

## 唐 岑参 白雪歌送武判官归京
北风卷地白草折，胡天八月即飞雪。忽如一夜春风来，千树万树梨花开。
散入珠帘湿罗幕，狐裘不暖锦衾薄。将军角弓不得控，都护铁衣冷难着。
瀚海阑干百丈冰，愁云惨淡万里凝。中军置酒饮归客，胡琴琵琶与羌笛。
纷纷暮雪下辕门，风掣红旗冻不翻。轮台东门送君去，去时雪满天山路。
山回路转不见君，雪上空留马行处。

## 唐 岑参 逢入京使
故园东望路漫漫，双袖龙钟泪不干。马上相逢无纸笔，凭君传语报平安。

## 唐 岑参 碛中作
走马西来欲到天，辞家见月两回圆。今夜不知何处宿，平沙万里绝人烟。

## 唐 张继 枫桥夜泊
月落乌啼霜满天，江枫渔火对愁眠。姑苏城外寒山寺，夜半钟声到客船。

## 唐 张志和 渔歌子
西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。

## 唐 韦应物 滁州西涧
独怜幽草涧边生，上有黄鹂深树鸣。春潮带雨晚来急，野渡无人舟自横。

## 唐 卢纶 塞下曲
林暗草惊风，将军夜引弓。平明寻白羽，没在石棱中。

## 唐 卢纶 塞下曲
月黑雁飞高，单于夜遁逃，欲将轻骑逐，大雪满弓刀。

## 唐 韩翃 寒食
春城无处不飞花，寒食东风御柳斜。日暮汉宫传蜡烛，轻烟散入五侯家。

## 唐 李端 闺情
月落星稀天欲明，孤灯未灭梦难成。披衣更向门前望，不忿朝来鹊喜声。

## 唐 胡令能 小儿垂钓
蓬头稚子学垂纶，侧坐莓苔草映身。路人借问遥招手，怕得鱼惊不应人。

## 唐 孟郊 游子吟
慈母手中线，游子身上衣。临行密密缝，意恐迟迟归。谁言寸草心，报得三春晖。

## 唐 孟郊 登科后
昔日龌龊不足夸，今朝放荡思无涯。春风得意马蹄疾，一日看尽长安花。
